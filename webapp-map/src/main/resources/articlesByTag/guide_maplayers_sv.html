<p> Hur kan jag lägga till kartlager i kartvyn? I denna anvisning kan du läsa hur du lägger till kartlager, hur du ändrar på inställningarna för kartlager och hur du tar fram information om olika objekt på kartlagret.</p>
<h2> Lägg till kartlager i kartvyn</h2>
<p> Tillgängliga kartlager finns i menyn Kartlager. Du kan söka kartlager på ett av följande sätt:</p>
<ul>
   <li> Bläddra kartlager enligt tema.</li>
   <li> Bläddra kartlager enligt dataproducent. Dataproducenten är den organisation som producerat kartlagret.</li>
   <li> Skriv ett sökord i textfältet. Sökordet kan vara datamaterialets namn, dataproducentens namn eller nyckelord. Du kan bryta av sökordet med en asterisk (*).</li>
</ul>
<h2>Valda kartlager</h2>
<p> I menyn Valda kartlager kan du se de kartlager du valt och justera deras inställningar och ändra deras ordning.</p>
<p> De valda kartlagren visas på en lista. Överst på listan finns det kartlager som ligger överst i kartfönstret. Du kan ändra kartlagrens ordningsföljd i kartfönstret genom att dra dem uppåt eller nedåt på listan.</p>
<p> Genom att justera kartlagrens opacitet kan du påverka hur väl de underliggande kartlagren syns genom ett kartlager som ligger på dem. För vissa kartlager kan du även välja stilen. Du kan även gömma vissa kartlager.</p>
<p> I menyn Valda kartlager kan du även kontrollera om kartlagret du valt kan publiceras på din egen webbplats med hjälp av funktionen Definiera karta.</p>
<h2> Objektsuppgifter</h2>
<p> Om en dataprodukt (ett datamaterial) innehåller objektsuppgifter kan du via menyn Valda kartlager även titta på objektsuppgifterna.</p>
<p> Du kan även ta en titt på objektsuppgifterna genom att klicka på länken Objektuppgifter som finns under skalverktyget. Du kan också titta på information om ett objekt genom att klicka på en punkt på kartan. I fönstret som öppnas visas alla egenskapsuppgifter för denna punkt på de kartlager som innehåller objektuppgifter.</p>
<p> I tabellen över objektuppgifter finns respektive kartlager som innehåller de objektuppgifter du valt på en egen flik. I tabellen finns alla objekt på ett kartlager som syns i kartvyn och egenskapsuppifterna för dessa objekt. Du kan sortera egenskapsuppgifterna genom att klicka på kolumnens rubrik.</p>
<p> Du kan välja objekt genom att klicka på dem antingen på kartan eller i tabellen. Valda objekt markeras med gul färg i tabellen, och på motsvarande sätt på kartan. Du kan också välja flera objekt genom att hålla CTRL-tangenten nedtryckt medan du klickar.</p>
<p> Du kan spara objektuppgifter på din egen dator antingen i en Excel-tabell eller en CSV-fil. Klicka på "Export av datamaterial", välj de alternativ du önskar och klicka på "Exportera".</p>
<h2> Kartförklaringar</h2>
<p> Du kan se kartförklaringarna för valda kartlager i menyn Förklaringar. I förklaringarna förklaras betydelsen av de karttecken och färger som används på kartan. Genom att klicka på knappen (i) kan du se kartlagrets metadata. Endast en del av kartlagren har förklaringar.</p>